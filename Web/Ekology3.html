<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h2>Геотермальна енергетика</h2>
    <p>Під геотермальною енергетикою розуміють промислове отримання енергії, зокрема електроенергії, з гарячих джерел, термальних підземних вод. Основним джерелом цієї геотермальної енергії слугує постійний потік теплоти з розжарених надр, направлений до поверхні Землі. Земна кора отримує теплоту в результаті тертя ядра, радіоактивного розпаду елементів, хімічних реакцій.</p>
    <img src="/dz/1400c3a1c01182628436d6ac1cc668ff.jpg">
    <p>Розрізняють п'ять основних типів зон розподілу геотермальної енергії:<br>
        <br>- нормальне поверхневе тепло Землі на глибині від декількох десятків до сотень метрів;
        <br>- гідротермальні системи, тобто резервуари гарячої або теплої води, у більшості випадків самовиливної;
        <br>- парогідротермальні системи — родовища пари і самовиливної пароводяної суміші;
        <br>- петрогеотермальні зони або теплота сухих гірничих порід;
        <br>- магма (нагріті до 1300 °C розплавлені гірничі породи).</p>
    <p>Проявленням геотермальної теплоти, що має практичне значення, є запаси гарячої води і пари в підземних резервуарах на відносно невеликих глибинах і гейзери, які виходять на поверхню.</p>
    <p>Геотермальна енергія в низці країн (Угорщина, Ісландія, Італія, Мексика, Нова Зеландія, Росія, США, Японія) широко використовується для теплопостачання та вироблення електроенергії. Так, в Ісландії за рахунок геотермальної енергії забезпечується понад чверть вироблення електроенергії.</p>
    <p>У 2008 р. в світі встановлена потужність електрогенеруючих геотермальних установок склала близько 11 млн кВт з виробленням 55 млрд кВт·год електроенергії.</p>
</body>